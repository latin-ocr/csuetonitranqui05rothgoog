mvus AUGUSTUS. 49

commoda non minimo sectantis discrimine similes aiebat esse
aureo hamo piscantibus, 'cuius abrupti damnum nulla captura
pensari posset.
Magistratus atque honores et ante tempus et quosdam 26
snovi generis perpetuosque cepit. Consulatum vicesimo
aetatis anno invasit, admotis hostiliter ad urbem legionibus,
missisque qui sibi nomine exercitus deposcerent; cum qui-
'dem cunctante senatu Cornelius centurio, princeps legatio-
nis, reiecto sagulo ostendens gladii capulum, non dubitasset
10 in curia dicere: Hic faciet, si vos non fecer-itia. Secundum
consulatum post novem annos, tertium anno interiecto gessit,
sequentis usque ad undecimum continuavit, multisque mox,
cum deferrentur, recusatis duodecimum magno, id est se-
ptemdecim annorum, intervallo et rursus tertium decimum
15 biennio post ultro petiit, ut C. et Lucium lilios amplissimo prae-
ditus magistratu suo quemque tirocinio deduceret in forum.
Quinque medios consulatus a sexto ad decimum annuos ges-
sit, ceteros aut novem aut sex aut quattuor aut tribus mensi-
bus, secundum vero paucissimis horis. Nam die Kal. Ian.
ἑο cum mane pro aede Capitolini Iovis paululum curuli sella
praesedisset, honore abiit suffecto alio in locum suum. Nec
omnes Romae, sed quartum consulatum in Asia, quintum in
insula Samo, octavum et nonum Tarracone init.
Triumviratum rei p. constituendae per decem annos ad-27
25 ministravit; in quo restitit quidem aliquandiu collegis ne
qua fieret proscriptio, sed inceptam utroque acerbius exer-
. cuit. Namque illis in multorum saepe personam per gratiam
et preces exorabilibuS, solus magnopere contendit ne cui
parceretur, proscripsitque etiam C. Toranium tutorem suum,
ao eundem collegam patris sui Octavi in aedilitate. Iunius Sa-
turninus hoc amplius tradit, cum peraeta proscriptione Μ.
Lepidus in senatu excusasset praeterita et spem clementiae
in posterum fecisset, quoniam satis poenarum exactum es-
set, hunc e diverso professum, ita modum se proscribendi
ωειαίαίεεθ, ut omnia sibi reliquerit libera. In >cuius tamen
pertinaciae paenitentiam postea T. Vinium Philopoemenem,
quod patronum suum proscriptum celasse olim diceretur,
equestri dignitate honoravit. In eadem hac potestate mul-

smzrmrms. 4

